
# VIIKKO 2 - Omistusoikeus, sopimukset

---
Omistusoikeus, sopimukset, kirjan luvut 4-5

Keskeiset asiat: Omistusoikeus, irtaimen kauppa, kiinteänomaisuuden kauppa, sopimuksen tekoprosessi, sopimuksiin sovellettava normipohja, sopimusriitojen ratkaisu

Lainsäädäntöä: kauppalaki 355/1987, maakaari 540/1995, laki kuitintarjoamisvelvollisuudesta käteiskaupassa 658/2013, laki kaupallisten sopimusten maksuehdoista 30/2013

---

## Omistusoikeus

Yksityisen omaisuuden suoja on länsimaisen markkinatalousyhteiskunnan yksi tärkeimmistä asioista. Liike-elämä perustuu sopimuksilla sidottuun tavaroiden ja asioiden omistusoikeuden vaihtoon, jolloin on tärkeää varmistua, että toinen osapuoli todella on asian omistaja. 

Kiinteä omaisuus eli kiinteistö on sellainen maanomistuksen yksikkö, joka on merkittävä kiinteistörekisteriin. Irtain omaisuus on kaikki, mikä ei ole kiinteää omaisuutta.

Alunperin esineen omistusoikeus käsitti rajattoman vallan esineeseen. Omistaja saattoi kieltää muita kulkemasta kiinteistölle. Nykyään on useita rajoituksia omistajan oikeuteen.

### Omistusoikeuden rajaukset

Olennaisin rajoite on kiinteistön osalta rakennuslainsäädäntö (rakennusluvat, naapurien kuulemiset, etc.). Kaikkien esineiden osalta omistajan oikeuksia rajoittava tekijä on paikko-oikeuden periaate, jossa on sallittu puuttua toisen omaisuuteen "pienemmän pahan" periaatteella.

Muita rajoitteita ovat esimerkiksi jokaisen oikeudet sekä pakko-lunastus.

### Omistusoikeuden suoja ja julkisuus

Omistajan asema on lainsäädännössä suojattu tiettyjen rajoitteiden puitteissa. Esineen oikea omistaja voi vaatia viranomaisilta mm.:
- Luvattoman käytön lopettamista
- Vahingonkorvauksia esineen vahingoittuessa
- Hallinnan palauttamista

Omistajuuden varmistaminen on helppoa kiinteistöjen osalta. Irtaimen omaisuuden suhteen noudatetaan *omistajaolettamasta*, jonka nojalla se, jolla esine on hallussa, on myös sen omistaja.

Jos esine on luvatta ja laittomasti toisen hallussa, ei omistaja silti voi omin toimin ottaa sitä haltuunsa, vaan hänen täytyy nostaa kanne tuomioistuimessa. Omistaja voi syyllistyä oman käden oikeuteen, jos hän omin toimin ottaa esineen takaisin haltuunsa. Poikkeus tästä on itseaputilanne, jossa rikoksen seurauksena omaisuus on menetetty ja toimiin on ryhdytty välittömästi tapahtuneen jälkeen. Sama pätee myös, jos saatavilla ei ole oikea-aikaista viranomaisapua.

### Yhteisomistusoikeus

Yhteisomistus voi olla *määräosaista* tai *jaotonta*.

***Määräosaisessa*** yhteisomistuksessa esine omistetaan yhtäsuurin osin, jos ei muuta ole sovittu. Kukin hallinnoi omaa osuuttaan ja voi vapaasti myydä tai vaihtaa sen. Kuitenkin kokonaisuudesta täytyy päättää yhdessä. Yhteisomistaja voi vaatia tuomioistuinta määräämään *uskotun miehen* hallinnoimaan esinettä. On myös mahdollista vaatia oma osansa irrotetuksi. Jos se ei ole mahdollista, myydään esine huutokaupassa ja omistajat saavat osuutensa verran rahana.

***Jaoton*** yhteisomistus koskee vain tiettyjä laissa määrättyjä tapauksia, kuten jakamaton kuolinpesä tai avoin yhtiö.

## Omistusoikeuden saaminen

Keinot, joilla henkilö saa omistusoikeuden esineeseen, kutsutaan ***saannoiksi***. 

**Alkuperäinen** saanto on käytännössä valtaus, valmistus tai yhdistäminen.

**Johdannainen** saanto tarkoittaa tilannetta, jossa uuden omistajan omistusoikeus riippuu edellisen omistajan omistusoikeudesta (kauppa, lahja, vaihto). Tällöin tilannetta kutsutaan myös **seuraannoksi**. Kyseessä voi olla myös **yleisseuraanto**, kuten kuolleen henkilön omaisuuden siirto perinnönjakoon tai yrityksen fuusio. Tällöin henkilön tai tahon koko omaisuus siirtyy.

**Kumoava** saanto on tilanne, jossa tietyin edellytyksin edellisen omistajan omistusoikeus kumoutuu, esim. vilpittömän mielen tai lunastuksen yhteydessä.

## Alkuperäiset saannot

**Valtaus** on nykyään käytännössä vain metsästyksen ja kalastuksen yhteydessä voimassa, koska kaikki muut asiat omistetaan jo. Voi tulla myös kyseeseen, jos henkilö ottaa omistukseen hylätyn esineen.

**Yhdistäminen** koskee tilannetta, jossa jonkun omistamaan esineeseen liitetään pysyvästi jokin uusi osa. Esimerkiksi auton varaosa asennetaan autoon, jolloin myös osan omistajuus siirtyy auton omistajalle.

**Valmistaminen** on valmistamista.

## Johdannaiset saannot

### Irtaimen kauppa

Irtaimiston kauppaan ja vaihtoon liittyvät säännökset tulevat *kauppalaista*. On myös tiettyjä *erityislakeja*, jotka ajavat kauppalain yli. Jos nämä ovat ristiriidassa, noudatetaan erityislakeja.

### Kaupan lajeja

Jos kauppa kohdistuu tiettyyn yksilöityyn esineeseen (käytetty auto, taide-esine), kutsutaan sitä **erityisesineen kaupaksi**. Jos taas kyseessä on yleisen "tuotteen" kaupasta, kyseessä on **lajitavaran kauppa** eli **hankinta** (kolme pulloa vettä, viisi tonnia hiekkaa...).

**Valmistus- tai tilauskauppa** on tilanne, jossa myyjä erityisesti tilaa tai valmistaa tavaran ostajalle.

Jos kaupan osapuolet ovat yrityksiä, kyseessä on **liikekauppa**. Yksityishenkilöiden välistä kauppaa kutsutaan **siviilikaupaksi**. Yrityksen ja yksityishenkilön välistä kauppaa sanotaan **kuluttajankaupaksi**, ja siihen liittyy paljon pakottavaa lainsäädäntöä suojaamaan kuluttajaa.

### Kauppalain soveltamisala

Kauppalakia sovelletaan vain pelkän irtaimen tavaran kaupassa. Jos kauppaan sisältyy merkittävä määrä tavarantoimittajan työtä, ei siihen sovelleta kauppalakia. Kauppalaki on tahdonvaltainen, eli sen säännöksistä voidaan poiketa kaupantekijöiden sopimuksesta. Myös lain syrjäyttävä toiminta yhteisymmärryksessä tulkitaan "sopimukseksi" ja täten silloin kauppalakia ei sovelleta niiltä osin.

### Kaupan muoto ja sisältö

Irtaimen kauppa on **vapaamuotoinen oikeustoimi**, eli "sopimus" voi olla kirjallinen tai suullinen. Edes kauppahintaa ei ole pakko sopia, mutta silloin ostajan on maksettava markkinoiden mukainen kohtuullinen hinta.

Tärkeää on huomioida tavaroiden yksilöinti kaupanteossa. Koskee erityisesti ***tarpeistoesineitä.*** Tarpeisto on pääesineestä irrallinen osa tai tavara, joka on oma esineensä, mutta käytännössä on osa pääesinettä, esimerkiksi airot, vararengas tai lipaston avain. Jos pääesine myydään, niin lähtökohtaiseti myös tarpeisto kuuluu kauppaan, jos asiasta ei ole erikseen sovittu.

### Myyjän velvollisuudet

Myyjän tärkein velvollisuus on kohteen **luovuttaminen** oikeaan aikaan ja oikeassa paikassa. Jos kaupanteossa ei muuta sovita, on kyseessä noutokauppa. Tällöin myyjän tulee mahdollistaa ostajalle tavaran haku. Vastaavasti jos on sovittu kuljetuksesta, on kyseessä **kuljetuskauppa**.

Myyjä vastaa tavarasta luovutukseen asti. Luovutus lasketaan kaukokaupan yhteydessä tapahtuvan, kun myyjä luovuttaa tavaran rahtiyhtiölle. **CFR (Cost and freight)** on *toimitustapalauseke*, jonka mukaan myyjä vastaa tavaran kuljetuksesta syntyvistä kuluista. **CIF (Cost, insurance and freight)** on toimitustapa, jossa myyjä lisäksi vakuuttaa tavaran. **FOB (Free on board)** on lauseke, jossa myyjä toimittaa tavaran lastaussatamaan, minkä jälkeen kuljetus on ostajan vastuulla.



# VIIKKO 3 - Velka- ja maksusuhteet, vakuudet, saamisoikeuden lakkaaminen, vahingonkorvaus

Velka- ja maksusuhteet, vakuudet, saamisoikeuden lakkaaminen, vahingonkorvaus, kirjan luvut 8-10 ja 12.

Keskeiset asiat: Saamisoikeuden käsite, velallisen ja velkojan oikeusasema, korko ja viivästyskorko, vakuuksien ryhmittely, vakuuksiin liittyvät käsitteet, saamisoikeuden lakkaaminen, luottotiedot ja maksuhäiriömerkinnät, 

Vahingonkorvauksen osalta seuraavat asiat: 
- tuottamus ja tahallisuus, 
- syy-yhteys, 
- työnantajan ja työntekijän vahingonkorvausvastuu, 
- korvauksen sisältö ja määrä, 
- sopimusperusteinen vastuu, 
- vahingonkorvauksen ja vakuutuksen keskinäinen suhde, 
- tuotevastuu

Lainsäädäntöä: velkakirjalaki 622/1947, korkolaki 633/1982, laki takauksesta ja vierasvelkapanttauksesta 361/1999, maakaari 540/1995, laki velan vanhentumisesta 728/2003, laki kaupallisten sopimusten maksuehdoista 30/2013, maksupalvelulaki 290/2010, luottotietolaki, 527/2007, laki positiivisesta luottotietorekisteristä 739/2022, vahingonkorvauslaki 412/1974, vakuutussopimuslaki 543/1994, tuotevastuulaki 694/1990




